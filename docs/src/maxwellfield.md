```@meta
Description = "The Maxwell field as gauge curvature"
```

```@raw html
<div dir = "rtl">
```

# میدان ماکسول به عنوان انحنای پیمانه‌ای

اولین معادله‌ی ماکسول، مشتق بیرونی میدان اف را برابر با صفر قرار می دهد.

``d\textbf{F} = 0``

معادله‌ی ماکسول این پیامد را دارد که برای یک شکل تفاضلی به نام آ، میدان برابر است با دو برابر مشتق بیرونی شکل تفاضلی آ.

``\textbf{F} = 2d \textbf{A}``،

این کار از لم پوانکاره بهره می‌برد، که بیان می‌کند، اگر شکل تفاضلی آر-بعدی آلفا در معادله‌ی مشتق بیرونی آلفا برابر با صفر صدق کند، آنگاه به طور نسبی همیشه یک شکل تفاضلی آر منهای یکـبعدی به نام بتاوجود دارد، به طوری که مشتق بیرونی بتا برابر است با آلفا. فصل ۱۲ قسمت ۶ کتاب پنرز را ببینید. به علاوه، در یک ناحیه با توپولوژی اقلیدسی، این نتیجه‌ی نسبی به یک نتیجه‌ی سراسری تعمیم داده می‌شود. مقدار شکل تفاضلی آ، پتانسیل الکترومغناطیسی نامیده می‌شود. با اینکه مقدار شکل تفاضلی آ توسط میدان اف به طور منحصر به فرد تعیین نمی‌شود، اما با اضافه کردن یک مقدار مشتق بیرونی تتا مقدار آ مشخص می‌شود، که در اینجا تتا یک میدان نرده‌ای حقیقی می‌باشد. یعنی شکل تفاضلی آ به مجموع شکل تفاضلی آ و مشتق بیرونی تتا نگاشت می شود.
در نمادگان اندیس، این رابطه‌ها به شکل زیر نوشته می‌شوند:

``F_{ab} = \nabla_a A_b - \nabla_b A_a``

با آزادی:

``A_a \mapsto A_a + \nabla_a \Theta``.

این آزادی پیمانه‌ای در پتانسیل الکترومغناطیسی به ما می‌گوید که شکل تفاضلی آ مقداری نیست که بشود آن را به طور نسبی اندازه‌گیری نمود. هیچ آزمایشی نمی‌تواند وجود داشته باشد که مقدار شکل تفاضلی آ را در نقطه‌ای به دست آورد، زیرا مجموع شکل تفاضلی آ و مشتق بیرونی میدان نرده‌ای تتا به طور دقیق همان نقش فیزیکی را ایفا می‌کنند که شکل تفاضلی آ به تنهایی بازی می‌کند. اما، پتانسیل کلید ریاضیاتی درباره‌ی رویه‌ی تعامل میدان ماکسول و مقدار موجودیت فیزیکی دیگری به نام سای را فراهم می‌کند. این رویه چگونه کار می‌کند؟ نقش ویژه‌ی پتانسیل برداری آ این است که ما را به یک اتصال پیمانه‌ای مجهز می‌کند (یا اتصال کلافی، فصل پانزده قسمت هشتم کتاب پنرز را ببینید)

``\nabla_a = \frac{\partial}\partial x^a - ieA_a``،

که نماد ای یک عدد حقیقی خاص است که بار الکتریکی را مقداردهی می‌کند، که توسط موجودیت سای. توصیف می‌شود. در واقع، این نهاد به طور عمومی یک ذره‌ی کوانتومی باردار خواهد بود، از جمله یک الکترون یا پروتون، و نهاد سای، تابع موج مکانیک کوانتومی ذره می‌شود. برای معنی تمام این عبارت‌ها باید تا مبحث فصل ۲۱ام صبر کنید، وقتی که مفهوم تابع موج توضیح داده می‌شود. تمام چیزی که حالا باید درباره‌ی آن بدانیم این است که تابع سای سطح مقطعی از یک کلاف تاری می‌باشد، فصل ۱۵ بخش سوم کتاب پنرز را ببینید، یک کلاف که میدان‌های باردار را توصیف می‌کند، و این کلاف است که بر روی آن اتصال نابلا به عنوان یک ارتباط عمل می‌کند.

```@raw html
</div>
```