<!DOCTYPE html>
<html lang="en"><head><meta charset="UTF-8"/><meta name="viewport" content="width=device-width, initial-scale=1.0"/><title>The Maxwell Field · Porta.jl</title><meta name="title" content="The Maxwell Field · Porta.jl"/><meta property="og:title" content="The Maxwell Field · Porta.jl"/><meta property="twitter:title" content="The Maxwell Field · Porta.jl"/><meta name="description" content="The Maxwell field as gauge curvature"/><meta property="og:description" content="The Maxwell field as gauge curvature"/><meta property="twitter:description" content="The Maxwell field as gauge curvature"/><script data-outdated-warner src="assets/warner.js"></script><link href="https://cdnjs.cloudflare.com/ajax/libs/lato-font/3.0.0/css/lato-font.min.css" rel="stylesheet" type="text/css"/><link href="https://cdnjs.cloudflare.com/ajax/libs/juliamono/0.050/juliamono.min.css" rel="stylesheet" type="text/css"/><link href="https://cdnjs.cloudflare.com/ajax/libs/font-awesome/6.4.2/css/fontawesome.min.css" rel="stylesheet" type="text/css"/><link href="https://cdnjs.cloudflare.com/ajax/libs/font-awesome/6.4.2/css/solid.min.css" rel="stylesheet" type="text/css"/><link href="https://cdnjs.cloudflare.com/ajax/libs/font-awesome/6.4.2/css/brands.min.css" rel="stylesheet" type="text/css"/><link href="https://cdnjs.cloudflare.com/ajax/libs/KaTeX/0.16.8/katex.min.css" rel="stylesheet" type="text/css"/><script>documenterBaseURL="."</script><script src="https://cdnjs.cloudflare.com/ajax/libs/require.js/2.3.6/require.min.js" data-main="assets/documenter.js"></script><script src="search_index.js"></script><script src="siteinfo.js"></script><script src="../versions.js"></script><link class="docs-theme-link" rel="stylesheet" type="text/css" href="assets/themes/catppuccin-mocha.css" data-theme-name="catppuccin-mocha"/><link class="docs-theme-link" rel="stylesheet" type="text/css" href="assets/themes/catppuccin-macchiato.css" data-theme-name="catppuccin-macchiato"/><link class="docs-theme-link" rel="stylesheet" type="text/css" href="assets/themes/catppuccin-frappe.css" data-theme-name="catppuccin-frappe"/><link class="docs-theme-link" rel="stylesheet" type="text/css" href="assets/themes/catppuccin-latte.css" data-theme-name="catppuccin-latte"/><link class="docs-theme-link" rel="stylesheet" type="text/css" href="assets/themes/documenter-dark.css" data-theme-name="documenter-dark" data-theme-primary-dark/><link class="docs-theme-link" rel="stylesheet" type="text/css" href="assets/themes/documenter-light.css" data-theme-name="documenter-light" data-theme-primary/><script src="assets/themeswap.js"></script></head><body><div id="documenter"><nav class="docs-sidebar"><a class="docs-logo" href="index.html"><img class="docs-light-only" src="assets/logo.gif" alt="Porta.jl logo"/><img class="docs-dark-only" src="assets/logo-dark.png" alt="Porta.jl logo"/></a><div class="docs-package-name"><span class="docs-autofit"><a href="index.html">Porta.jl</a></span></div><button class="docs-search-query input is-rounded is-small is-clickable my-2 mx-auto py-1 px-2" id="documenter-search-query">Search docs (Ctrl + /)</button><ul class="docs-menu"><li><a class="tocitem" href="index.html">Home</a></li><li><a class="tocitem" href="hopffibration.html">Hopf Fibration</a></li><li><a class="tocitem" href="newsreport.html">News Report</a></li><li><a class="tocitem" href="reactionwheelunicycle.html">Reaction Wheel Unicycle</a></li><li><a class="tocitem" href="multivariablecalculus.html">Multivariable Calculus</a></li><li class="is-active"><a class="tocitem" href="maxwellfield.html">The Maxwell Field</a></li></ul><div class="docs-version-selector field has-addons"><div class="control"><span class="docs-label button is-static is-size-7">Version</span></div><div class="docs-selector control is-expanded"><div class="select is-fullwidth is-size-7"><select id="documenter-version-selector"></select></div></div></div></nav><div class="docs-main"><header class="docs-navbar"><a class="docs-sidebar-button docs-navbar-link fa-solid fa-bars is-hidden-desktop" id="documenter-sidebar-button" href="#"></a><nav class="breadcrumb"><ul class="is-hidden-mobile"><li class="is-active"><a href="maxwellfield.html">The Maxwell Field</a></li></ul><ul class="is-hidden-tablet"><li class="is-active"><a href="maxwellfield.html">The Maxwell Field</a></li></ul></nav><div class="docs-right"><a class="docs-navbar-link" href="https://github.com/iamazadi/Porta.jl" title="View the repository on GitHub"><span class="docs-icon fa-brands"></span><span class="docs-label is-hidden-touch">GitHub</span></a><a class="docs-navbar-link" href="https://github.com/iamazadi/Porta.jl/blob/master/docs/src/maxwellfield.md" title="Edit source on GitHub"><span class="docs-icon fa-solid"></span></a><a class="docs-settings-button docs-navbar-link fa-solid fa-gear" id="documenter-settings-button" href="#" title="Settings"></a><a class="docs-article-toggle-button fa-solid fa-chevron-up" id="documenter-article-toggle-button" href="javascript:;" title="Collapse all docstrings"></a></div></header><article class="content" id="documenter-page"><div dir = "rtl">
<h1>

میدان ماکسول به عنوان انحنای پیمانه‌ای

</h1>
</div><div dir = "rtl">
<p>

اولین معادله‌ی ماکسول، مشتق بیرونی میدان اف را برابر با صفر قرار می دهد.

</p>
</div><p><span>$d\textbf{F} = 0$</span></p><div dir = "rtl">
<p>

معادله‌ی ماکسول این پیامد را دارد که برای یک شکل تفاضلی به نام آ، میدان برابر است با دو برابر مشتق بیرونی شکل تفاضلی آ.

</p>
</div><p><span>$\textbf{F} = 2d \textbf{A}$</span></p><div dir = "rtl">
<p>

این کار از لم یا برهان کمکی آنری پوانکاره بهره می‌برد، که بیان می‌کند، اگر شکل تفاضلی آر-بعدی آلفا در معادله‌ی مشتق بیرونی آلفا برابر با صفر صدق کند، آنگاه به طور نسبی همیشه یک شکل تفاضلی آر منهای یکـبعدی به نام بتاوجود دارد، به طوری که مشتق بیرونی بتا برابر است با آلفا. فصل ۱۲ قسمت ۶ کتاب پنرز را ببینید. به علاوه، در یک ناحیه با توپولوژی اقلیدسی، این نتیجه‌ی نسبی به یک نتیجه‌ی سراسری تعمیم داده می‌شود. مقدار شکل تفاضلی آ، پتانسیل الکترومغناطیسی نامیده می‌شود. با اینکه مقدار شکل تفاضلی آ توسط میدان اف به طور منحصر به فرد تعیین نمی‌شود، اما با اضافه کردن یک مقدار مشتق بیرونی تتا مقدار آ مشخص می‌شود، که در اینجا تتا یک میدان نرده‌ای حقیقی می‌باشد. یعنی شکل تفاضلی آ به مجموع شکل تفاضلی آ و مشتق بیرونی تتا نگاشت می شود.
در نمادگان اندیس، این رابطه‌ها به شکل زیر نوشته می‌شوند:

</p>
</div><p><span>$F_{ab} = \nabla_a A_b - \nabla_b A_a$</span></p><div dir = "rtl">
<p>

با آزادی

</p>
</div><p><span>$A_a \mapsto A_a + \nabla_a \Theta$</span></p><div dir = "rtl">
<p>

این آزادی پیمانه‌ای در پتانسیل الکترومغناطیسی به ما می‌گوید که شکل تفاضلی آ مقداری نیست که بشود آن را به طور نسبی اندازه‌گیری نمود. هیچ آزمایشی نمی‌تواند وجود داشته باشد که مقدار شکل تفاضلی آ را در نقطه‌ای به دست آورد، زیرا مجموع شکل تفاضلی آ و مشتق بیرونی میدان نرده‌ای تتا به طور دقیق همان نقش فیزیکی را ایفا می‌کنند که شکل تفاضلی آ به تنهایی بازی می‌کند. اما، پتانسیل کلید ریاضیاتی درباره‌ی رویه‌ی تعامل میدان ماکسول و مقدار موجودیت فیزیکی دیگری به نام سای را فراهم می‌کند. این رویه چگونه کار می‌کند؟ نقش ویژه‌ی پتانسیل برداری آ این است که ما را به یک اتصال پیمانه‌ای مجهز می‌کند (یا اتصال کلافی، فصل پانزده قسمت هشتم کتاب پنرز را ببینید)

</p>
</div><p><span>$\nabla_a = \frac{\partial}\partial x^a - ieA_a$</span></p><div dir = "rtl">
<p>

که نماد ای یک عدد حقیقی خاص است که بار الکتریکی را مقداردهی می‌کند، که توسط موجودیت سای. توصیف می‌شود. در واقع، این نهاد به طور عمومی یک ذره‌ی کوانتومی باردار خواهد بود، از جمله یک الکترون یا پروتون، و نهاد سای، تابع موج مکانیک کوانتومی ذره می‌شود. برای معنی تمام این عبارت‌ها باید تا مبحث فصل ۲۱ام صبر کنید، وقتی که مفهوم تابع موج توضیح داده می‌شود. تمام چیزی که حالا باید درباره‌ی آن بدانیم این است که تابع سای سطح مقطعی از یک کلاف تاری می‌باشد، فصل ۱۵ بخش سوم کتاب پنرز را ببینید، یک کلاف که میدان‌های باردار را توصیف می‌کند، و این کلاف است که بر روی آن اتصال نابلا به عنوان یک ارتباط عمل می‌کند.

</p>
<p>

مقادیر میدان الکترومغناطیسی اف و آ باردار نیستند (مقدار ای برای آن‌ها برابر با صفر است)، بنابراین همه‌ی معادلات ماکسول پس از این تعریف جدید برای نابلا پایین‌نویس آ تغییر نمی‌کنند. یعنی هنوز در آن معادلات داریم نابلا زیرنبشت آ برابر است با مشتق جزیی نسبت به ایکس بالانویس آ، در مختصات تخت مینکافسکی ـ یا در تعمیم مناسب اگر فضازمان خمیده را در نظر بگیریم. طبیعت هندسی کلاف چیست که این اتصال بر روی آن عمل می‌کند؟ یک دیدگاه ممکن است به این کلاف طوری نگاه کند که تارهایی از شکل دایره بر روی فضازمان ام داشته باشد، که این دایره یک ضریب فاز را برای تابع موج توصیف می‌کند. (این همانگونه چیزی است که در تصویر کالوزاـکلاین که در بخش اول فصل پانزدهم به آن اشاره شد اما در آن مورد کل کلاف به عنوان فضازمان شناخته می‌شود.) بهتر است به کلاف، به عنوان کلاف برداری مقدارهای ممکن تابع سای در هر نقطه فکر کنیم، به طوری که آزادی ضرب کردن فاز کلاف را به یک کلاف یو(۱) بر روی فضازمان ام تبدیل می‌کند. (به این گونه از مسایل در انتهای بخش هشت فصل پانزدهم پرداخته شد.) برای معنی پیدا کردن، تابع موج سای باید یک میدان مختلط باشد که تعبیر فیزیکی آن، با معنی مناسبی، نسبت به جایگزینی در نگاشت سای به ضرب سای در اکسپوننت ای ضرب در تتا حساس نباشد (که تتا یک میدان حقیقی بر خمینه‌ی ام است).

</p>
</div><p><span>$\Psi \mapsto e^{i\theta} \Psi$</span></p><div dir = "rtl">
<p>

از این جایگزینی با عنوان تبدیل پیمانه‌ای الکترومغناطیسی یاد می‌شود، و این حقیقت که تعبیر فیزیکی نسبت به این جایگزینی غیر حساس است ناوردی پیمانه‌ای نامیده می‌شود. پس انحنای اتصال کلاف ما می‌شود تنسور میدان ماکسول.

</p>
</div><p><span>$F_{ab}$</span></p><div dir = "rtl">
<p>

پیش از این که با این ایده‌ها کاوش کنیم، بهتر است که چند نکته‌ی تاریخی را بیان کنیم. مدت کوتاهی پس از این که انیشتین نظریه‌ی نسبیت عام خود را در سال ۱۹۱۵ میلادی معرفی کرد، وایل در سال ۱۹۱۸ یک تعمیم پیشنهاد داد که در آن مفهوم خود واژه‌ی طول وابسته به مسیر می‌شود. (هرمان وایل، متولد ۱۸۸۵ وفات ۱۹۵۵، یک چهره‌ی مهم ریاضی در قرن بیستم بود. در حقیقت، در میان کارهای آن ریاضی دانانی که به طور تمام در قرن بیستم مشغول به نوشتن بودند، کار او در ذهن من تاثیرگذارترین بود. و او نه تنها به عنوان یک ریاضی دان محض مهم بود، بلکه همچنین به عنوان یک فیزیک دان.) در نظریه‌ی وایل، مخروط‌های پوچ نقش بنیادی خود را که در نظریه‌ی انیشتین دارند را حفظ می‌کنند (برای مثال برای تعریف کردن سرعت‌های محدود کننده برای ذرات دارای جرم و فراهم کردن گروه لورنتس نسبی که در همسایگی هر نقطه عمل می‌کند)، پس یک سنجه به نام جی از گونه‌ی لورنتس (برای مثال +−−−) هنوز به طور محلی به هدف تعریف کردن آن مخروط‌ها مورد نیاز است. اما، هیچ مقیاس مطلقی برای اندازه‌گیری زمان یا فضا وجود ندارد، در طرح وایل، پس سنجه فقط به تناسب داده می‌شود. بنابراین، تبدیل‌هایی به شکل

</p>
</div><p><span>$g \mapsto \lambda g$</span></p><div dir = "rtl">
<p>

به ازای یک تابع نرده‌ای لاندا بر روی فضازمان ام قابل قبول هستند، این تبدیل‌ها مخزوط‌های پوچ ام را دستخوش تغییر نمی‌کنند. (از این تبدیل‌ها با عنوان تجانس همشکل متریک جی یاد می‌شود. در نظریه‌ی وایل، هر انتخاب متریک جی به ما یک پیمانه‌ی ممکن می‌دهد که با آن فاصله‌ها و زمان‌ها را می‌توان اندازه‌گیری نمود.) علی رغم اینکه ممکن است وایل فاصله‌های فضایی را بیشتر مدنظر داشته است، برای ما مناسب‌تر است که در قالب اندازه‌گیری زمان فکر کنیم. (مطابق دیدگاه فصل ۱۷). پس، در هندسه‌ی وایل، ساعت‌های ایده‌آل مطلق وجود ندارد. آهنگی که با آن یک ساعت، زمان را اندازه‌گیری می‌کند به تاریخچه‌ی آن ساعت بستگی پیدا می‌کند.

</p>
<p>

این وضعیت بدتر از آنچه که در تناقض ساعت استاندارد مطرح کردیم است که در فصل ۱۸ بخش سوم توصیف کردم (شکل ۱۸.۶ قسمت دال را ببینید) در هندسه‌ی وایل، می‌توانیم یک مسافر فضایی را تصور کنیم که به ستاره‌ای دوردست سفر می‌کند و بعد به زمین باز می‌گردد تا ببیند که نه تنها آنانی که روی زمین هستند خیلی بیشتر پیر شده‌اند، بلکه ساعت‌هایی که روی زمین وجود دارند نیز با آهنگی متفاوت با ساعت‌های سفینه‌ی موشکی کار می‌کنند! شکل ۱۹.۵ قسمت الف را ببینید. با استفاده از این ایده تعجب برانگیز، وایل توانست معادلات نظریه‌ی الکترومغناطیس ماکسول را در هندسه‌ی فضازمان ادغام کند.

</p>

<p>

راه اساسی که با آن او این کار را انجام داد رمزگذاری کردن پتانسیل الکترومغناطیسی در یک اتصال کلافی بود، همان طوری که در بالا انجام دادم، اما بدون واحد موهومی آی در عبارت مرتبط با نابلا زیرنبشت آ. می توانیم کلاف مرتبط روی فضازمان ام را به عنوان متریک‌هایی از جنس لورنتس با نام جی در نظر بگیریم که یک مخروط را به اشتراک می‌گذارند. پس، تار بالای نقطه‌ای به نام ایکس در فضازمان ام از خانواده‌ای از متریک‌های متناسب تشکیل شده است (که تا جایی که بتوانیم، و در صورت تمایل، ضرایب تناسب را مثبت در نظر بگیریم). این ضریب‌ها لانداهای ممکنی هستند که در نگاشت جی به حاصل‌ضرب لاندا و جی در بالا دیدیم. برای هر انتخاب شدنی متریک، ما یک پیمانه داریم که با آن فاصله‌ها یا زمان‌ها در امتداد خم‌ها تعریف می‌شود. اما هیچ انتخاب پیمانه‌ی مطلقی نباید وجود داشته باشد، و بنابراین هیچ انتخاب متریک ارجحی در کلاس هم‌ارزی متریک‌های متناسب نباید وجود داشته باشد.

اما یک سازه علاوه بر ساختار مخروط‌های تهی وجود دارد (یعنی علاوه بر ساختار همشکل بود)، که به آن اتصال کلافی یا اتصال پیمانه‌ای گفته می‌شود، که وایل معرفی کرد، تا میدان ماکسول اف را به عنوان انحنای آن را به دست آورد. این انحنا اختلاف آهنگ‌های ساعت‌ها را اندازه‌گیری می‌کند همان گونه‌ای که در شکل ۱۹.۵ قسمت الف نشان داده شد، وقتی که خط‌های دنیایی فقط در یک قسمت ریز تفاوت دارند. شکل ۱۹.۵ قسمت ب را ببینید. (این موضوع می‌تواند با کلاف تحت فشار بی روی مجموعه‌ی اعداد مختلط که در بخش هشتم فصل پانزده بررسی شد، مقایسه شود. شکل‌های ۱۵.۱۶ و ۱۵.۲۱ را ببینید. مفهوم پایه ای کلاف بسیار مشابه است.)

</p>
<p>

وقتی که انیشتین از این نظریه آگاه شد، به وایل اطلاع داد که با وجود زیبایی ریاضیاتی ایده‌های وایل، یک انتقاد فیزیکی بنیادی نسبت به آن دارد. برای مثال، به نظر می‌آید که بسامدهای طیفی که در اثر تاریخچه‌ی یک اتم به طور کامل بدون تغییر باقی می‌مانند، در حالی که نظریه‌ی وایل خلاف آن را پیش‌بینی می‌کند. به طور بنیادی‌تر، با اینکه همه‌ی قوانین مکانیک کوانتومی مرتبط به طور موفقیت آمیز در آن زمان فرمول‌بندی نشده بودند، (و به آن‌ها بعدتر خواهیم پرداخت، در فصل ۲۱ قسمت ۴ و بخش‌های ۷ و ۸ فصل ۲۳) نظریه‌ی وایل در تضاد با اتحاد دقیق لازم بین ذرات مختلف همنوع است (فصل ۲۱ قسمت ۴ را ببینید). به طور ویژه، یک رابطه‌ی مستقیم میان آهنگ ساعت‌ها و جرم ذرات وجود دارد. همان گونه که بعد خواهیم دید، یک ذره دارای جرم حالت سکون ام یک فرکانس طبیعی برابر با حاصل‌ضرب ام در مجذور سی در معکوس ایچ دارد، که ایچ ثابت پلانک نامیده می‌شود و سی سرعت نور است. 

</p>
</div><p><span>$f = mc^2 h^{-1}$</span></p><div dir = "rtl">
<p>

پس، در هندسه‌ی وایل، تنها آهنگ ساعت‌ها نیستند که به گذشته‌ی ذره بستگی دارند، بلکه جرم ذره نیز به تاریخچه‌ی آن وابسته خواهد بود. به این ترتیب، دو پروتون، اگر دارای گذشته‌هایی متفاوتی باشند، به طور تقریبی به یقین جرم‌های متفاوتی دارند، طبق نظریه‌ی وایل، که این اصل مکانیک کوانتومی را نقض می‌کند که ذرات همنوع باید به طور دقیق مشابه باشند (قسمت‌های ۷ و ۸ فصل ۲۳ را ببینید.)

</p>

<p>

با وجود این که این یک مشاهده‌ی محکوم کننده بود، در ارتباط با ویرایش اصلی نظریه‌ی وایل، بعد معلوم شد که همان ایده کار می‌کند به شرطی که پیمانه‌ی او به مقیاس‌گذاری حقیقی اشاره نکند (توسط لاندا)، بلکه به مقیاس گذاری به وسیله‌ی یک عدد مختلط با اندازه‌ی واحد اشاره کند (اکسپوننت حاصل‌ضرب آی در تتا). این کار شاید ایده‌ی عجیبی به نظر آید، اما همان طور که در فصل ۲۱ و به بعد خواهیم دید (بخش‌های ۶ و ۹ فصل ۲۱ را به طور ویژه ببینید)، قانون‌های مکانیک کوانتومی ما را مجبور می‌کنند تا از اعداد مختلط در توصیف حالت یک سامانه استفاده کنیم. به طور خاص، یک عدد مختلط با طول واحد وجود دارد که می‌تواند بدون عواقب قابل مشاهده و به طور محلی در این حالت کوانتومی ضرب شود، این حالت اغلب تابع موج سای نامیده می‌شود. این تعویض غیر قابل مشاهده که تابع سای را به حاصل‌ضرب سای و اکسپوننت آی در تتا نگاشت می‌کند، امروزه هنوز با عنوان تبدیل پیمانه‌ای شناخته می‌شود حتی با اینکه هیچ تغییری در مقیاس طول را شامل نمی‌شود، تغییری که چرخش در صفحه‌ی مختلط است (یک صفحه‌ی مختلط بدون ارتباط مستقیمی با ابعاد فضا یا زمان). در این شکل پیچیده‌ی عجیب، ایده‌ی وایل تنظیمات فیزیکی منتسبی را برای یک اتصال از نوع گرپه یو(۱) فراهم آورد، به گونه‌ای که در پایان فصل ۱۵ نشان دادم، و الان این پایه‌ی تصویر جدید چگونگی تعامل میدان الکترومغناطیسی در واقعیت را تشکیل می‌دهد. عملگر نابلا که در بالا با استفاده از پتانسیل الکترومغناطیسی تعریف شد

</p>
</div><p><span>$\nabla_a = \frac{\partial}{\partial x^a} - ieA_a$</span></p><div dir = "rtl">
<p>

یک اتصال کلاف یو(۱) را بر روی کلاف توابع موج کوانتومی سای تهیه می‌کنند. (بخش ۹ فصل ۲۱ را ببینید).

</p>

<p>

جالب است که وابستگی به مسیر این اتصال (که می‌توانیم آن را با وابستگی به مسیر نمایش داده شده در شکل ۱۹.۵ مقایسه کنیم) به طور برجسته‌ای در انواعی از شرایط تجربی معینی پدیدار می‌شود، که پدیده‌ای به نام اثر اهارونوف بوهم را نشان می‌دهد. به خاطر این که اتصال نابلای ما فقط در سطح پدیده‌های کوانتومی عمل می‌کند، ما این وابستگی به مسیر را در آزمایش‌های کلاسیک نمی‌بینیم. در عوض، اثر اهارونوف بوهم به تداخل کوانتومی وابسته است (بخش ۴ فصل ۲۱ و شکل ۴ فصل ۲۱ را ببینید). در مشهورترین نسخه، الکترون‌ها جوری نشانه‌گیری می‌شوند تا از دو ناحیه‌ی عاری از میدان الکترومغناطیسی عبور کنند (اف برابر با صفر)، اما این که با استفاده از یک سولونویید استوانه‌ای بلند جدا شده باشند (که حاوی خط‌ها مغناطیسی نیرو هست)، تا به یک پرده‌ی تشخیص‌دهنده در پشت برسند (قسمت الف شکل ۶ فصل ۱۹ را ببینید). در هیچ مقطعی الکترون‌ها با میدان اف غیر صفر مواجه نمی‌شوند. با این حال، تاحیه‌ی عاری از میدان به نام آر (آغاز از منبع، دو نیم شدن به صورتی که از هر دو طرف سولونویید عبور کنند، و در پرده دوباره با یکدیگر جمع شوند) یک ناحیه‌ی ساده به هم وصل شده نیست، و میدان اف بیرون از ناحیه‌ی آر به طوری است که هیچ انتخاب پیمانه‌ای وجود ندارد که پتانسیل آ را در همه جا در ناحیه‌ی آر از بین ببرد. حضور این پتانسیل غیر صفر در ناحیه‌ی غیر ساده متصل شده آر ـ یا به طور صحیح‌تر، وابسته به مسیر بودن اتصال نابلا در ناحیه آر ـ به جابجایی در لبه‌های تداخلی در پرده منجر می‌شود. 

</p>

<p>

در واقع، اثر جابجایی لبه‌ای به هیچ مقدار محلی که اتصال آ ممکن است داشته باشد بستگی ندارد (که نمی‌تواند، زیرا اتصال آ به طور محلی قابل مشاهده شدن نیست، همان طوری که در بالا گفتیم) اما به انتگرال اتصال آ غیر محلی معینی بستگی دارد. این مقدار انتگرال بسته‌ی اتصال آ است، که در امتداد یک حلقه‌ی توپولوژیکی غیر بدیهی درون ناحیه‌ی آر گرفته می‌شود. بخش ب شکل ۶ فصل ۱۹ را ببینید. به این دلیل که مشتق بیرونی اتصال آ درون ناحیه‌ی آر صفر می‌شود (به خاطر این که میدان اف در ناحیه آر برار با صفر است)، اگر حلقه‌ی بسته در ناحیه‌ی آر را به طور پیوسته حرکت دهیم انتگرال حلقه‌ی بسته‌ی اتصال آ تغییری نمی‌کند. این روشن می‌کند که غیر صفر بودن انتگرال بسته‌ی شکل تفاضلی آ، درون ناحیه‌ای عاری از میدان، و در نتیجه خود اثر اهارونوف بوهم، به این بستگی دارد که این ناحیه‌ی عاری از میدان به طور توپولوژیکی غیر بدیهی باشد.

</p>

<p>

به دلیل خاستگاه تاریخی در ایده چشمگیر وایل (که در اصل نقشی به عنوان پیمانه کردن وابسته به مسیر بازی کرد)، ما به این اتصال الکترومغناطیسی نابلا یک اتصال پیمانه‌ای می‌گوییم ـ و این نام همچنین برای تعمیم دادن الکترومغناطیس، با عنوان نظریه‌ی یانگ ـ میلز، به کار برده می‌شود، که در توصیف تعاملات ضعیف و قوی در فیزیک ذرات جدید استفاده می‌شود. به این نکته توجه می‌کنیم که ایده‌ی اتصال پیمانه‌ای به وجود داشتن یک تقارن وابسته است (که برای الکترومغناطیس تقارن  به صورت زیر است:)

</p>
</div><p><span>$\Psi \mapsto e^{i\theta} \Psi$</span></p><div dir = "rtl">
<p>

که باید دقیق باشد و به طور مستقیم قابل مشاهده کردن نباشد. ما انتقاد انیشتین به ایده‌ی پیمانه اصلی وایل را به یاد می‌آوریم، که در آن جرم یک ذره (و بنابراین فرکانس طبیعی آن) به طور مستقیم قابل اندازه گیری است، و پس نمی‌تواند به عنوان یک میدان پیمانه‌ای به این معنی مورد نیاز استفاده شود. ما بعد خواهیم دید که در بعضی از کاربردهای جدید ایده‌ی پیمانه این مساله به طور واضحی گل آلود می شود.

</p>
</div></article><nav class="docs-footer"><a class="docs-footer-prevpage" href="multivariablecalculus.html">« Multivariable Calculus</a><div class="flexbox-break"></div><p class="footer-message">Powered by <a href="https://github.com/JuliaDocs/Documenter.jl">Documenter.jl</a> and the <a href="https://julialang.org/">Julia Programming Language</a>.</p></nav></div><div class="modal" id="documenter-settings"><div class="modal-background"></div><div class="modal-card"><header class="modal-card-head"><p class="modal-card-title">Settings</p><button class="delete"></button></header><section class="modal-card-body"><p><label class="label">Theme</label><div class="select"><select id="documenter-themepicker"><option value="auto">Automatic (OS)</option><option value="documenter-light">documenter-light</option><option value="documenter-dark">documenter-dark</option><option value="catppuccin-latte">catppuccin-latte</option><option value="catppuccin-frappe">catppuccin-frappe</option><option value="catppuccin-macchiato">catppuccin-macchiato</option><option value="catppuccin-mocha">catppuccin-mocha</option></select></div></p><hr/><p>This document was generated with <a href="https://github.com/JuliaDocs/Documenter.jl">Documenter.jl</a> version 1.11.4 on <span class="colophon-date" title="Thursday 22 May 2025 16:21">Thursday 22 May 2025</span>. Using Julia version 1.10.9.</p></section><footer class="modal-card-foot"></footer></div></div></div></body></html>
